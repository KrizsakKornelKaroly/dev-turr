# Első 25 év

Egy iskola létrehozása nem kis feladat. A kor várakozásának
megfelelően arculatot, lelket kell neki adni, nem elég a mégoly lelkes
hozzáállás. Nagyon fontosak a hagyományok. Az iskola képének
alakulása, fejlődése tartalmazza az összes tanár munkáját, egyéniségét.
Nem választható el az átélt korok oktatási céljaitól, az iskola képzési
profiljának alakulásától, a rendelkezésre álló eszközöktől, továbbá a
tanulóktól.

Az 1923-24. tanévben az oktatás a tanítóképző intézet helyiségeiben,
annak bútorzatával és eszközeivel indult. A tanév folyamán megtörtént
az alapvető felszerelések beszerzése. Ezek a következők voltak: 6 db
Újlaki, illetve Remington típusú írógép, 10 db írógépasztal, 2 db állványos
tábla, 4 db történelemi és 10 db földrajzi térkép, továbbá 485 kötet könyv.
A minisztériumtól, több városi iskolától és magánszemélytől érkeztek
felajánlások, így a szertárak állománya örvendetesen gyarapodott.

Az iskola állami intézmény, így a fenntartási költségek az államkincstárt
terhelték. Az első tanévben adományokból különböző címeken összesen
4.746.600 K bevétele volt. A tanulóifjúság segélyezésére Baja város
1.220.000 K összeget ajánlott fel. A tandíjkedvezmények, pénzsegélyek
és jutalomdíjak végösszege 2.364.500 K.

Az iskola alapításakor célja a valláserkölcsön alapuló, szilárd jellemű,
lelkes ifjúság nevelése volt. A Vallás és Közoktatásügyi Minisztérium által
kiadott 1920. évi rendelettel életbe lépett tanterv kettős cél elérését várta
a beinduló felsőkereskedelmi iskolától. Mégpedig a szakképzettség és az
általános műveltség terjesztését. A tanterv megállapítja, hogy
"...országunk szebb jövőjének alapjait főleg közgazdasági életének
fellendítése által rakhatjuk le."

Cél tehát az általános műveltséggel rendelkező, de modern szaktudással
felvértezett ifjúság nevelése lett. Ezen buzdítás csendült ki Legány
Dezső igazgató első tanévnyitó beszédéből is:

"E tekintetben két feladatunk van tehát. Három kis szó ez csupán: Ora et
labora - Imádkozzál és dolgozzál!
Imádkozzál mélységes hittel, leboruló
alázattal, jelentéktelenségednek, semmi voltodnak tudatával, - s
dolgozzál hűséggel, kitartással, törhetetlen akarattal, munkabirással! Ha
ezt mi tanárok és tanítványok megtesszük itt Baján, ez az iskola el fogja
érni a maga elé kitűzött célt."

Fontos feladattá vált a kötelességérzet és a munka szeretetének
felkeltése A tanévnyitó beszédben elhangzott jelszó az új iskola
jelmondata lett.

A tanulók megkapták a fegyelmi szabályokat is tartalmazó ellenőrző
könyvecskél, amely a szülői ház és az iskola érintkezését,
kapcsolattartását biztosította, de fokozottabbá tette a diákok iskolai és
házi ellenőrzését is.

Az oktatás a tantervi előírásoknak megfelelően a királyi főhatóság által is láttamozott
tanmenetek szerint történt. A tanulók teljesítették
kötelességüket. A gyengébb eredményeknek az okát abban látták a
tanárok, hogy különböző felkészültségi szinttel jöttek. Hibaként említették
azt is, hogy nem önállóak, "tanulásuk pedig főként recitativ, nem tudatos
munka eredménye." A gépírás tanulása kötelező volt, s évfolyamonként,
soportbontással történt. A csoportos német nyelvoktatást "tanár és
helyiség híján nem tudták megoldani.

Az iskola tanári kara fontosnak tartotta a szülői értekezletek tartását az
erkölcsi nevelés hatékonyságának javítása miatt.

Egészséges iskolai közszellem csak úgy fejlődhet ki, ha a szülők minél
inkább bekapcsolódnak az iskola életébe, s belátják, hogy azok a
tapasztalatok, amiket ezeken az értekezleteken tárunk eléjük, az
osszesség s ezzel együtt saját gyermekeik javát igyekeznek szolgálni.
Hiszen erös, jellemben szilárd, hazaszeretetben tántoríthatatlan,
kötelességteljesítésben megbízható ifjúságra van szüksége a hazának.
Ilyen ifjúságot csak úgy nevelhetünk, ha a szülők megfogadják a mi
általános érvényű tanácsainkat és támogatnak bennünket, saját
tapasztalataik, megfigyeléseik közlésével."

Legány Dezső igazgató 1931-32. tanévi értékelésében azonban
rámutatott arra, hogy a szülők, illetve a szállásadók nem tanúsítottak
kellő érdeklődést a szülői értekezletek, fogadóórák és más iskolai
rendezvények iránt.

Hangsúlyozott szerepet kapott a kötelességérzet és a munka
szeretetének erősítése. Jelszó: a "töretlen akarat", amely erősíti a haza
iranti hüséget, elkötelezettséget. 
Az 1924-25. tanévben az új első évfolyam oktatása jelentett gondot a tanároknak. A növendékek elemi és
középiskolai előtanulmányai a forradalom és a megszállás éveiből
nagyon hiányosnak mutatkoztak, és ezekre a bizonytalan alapokra nehéz
voll építkezni. Az első évfolyamon a tanítás eredménye így gyenge lett.

Nagy gondot fordított az iskola a testnevelésre. Bár tornahelyiségük és
felszerelésük nem volt, de tanítóképző intézet biztosított lehetőséget a testedzésre
